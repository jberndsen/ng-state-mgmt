# Het inrichten van uw laptop
## NodeJS
De Angular projecten maken gebruik van een uitgebreide ondersteunende tool-set om het ontwikkelen zo eenvoudig mogelijk te maken. Om deze tools te kunnen draaien is het nodig dat **NodeJS** op uw computer is geïnstalleerd (op moment van schrijven is minimaal versie 6.9 LTS vereist). U kunt deze downloaden en installeren vanaf https://www.nodejs.org/. Het is mogelijk dat een herstart van uw computer nodig is na installatie.

## Jetbrains Webstorm
U kunt met uw favoriete tekst editor of IDE werken aan de Angular projecten. De ondersteunende tool-set is te gebruiken via de standaard command-line interface (CLI) van uw computer. Het is echter eenvoudiger om gebruik te maken van Jetbrains Webstorm, omdat deze goed integreert met zowel de ondersteunende tool-set als met GitHub. U kunt Webstorm (laten) aanschaffen op https://www.jetbrains.com/webstorm/. 

Als u Webstorm voor de eerste keer opstart, klikt u rechtsonder op `configure…`. Navigeer daarna naar `Version Control -> GitHub` en voer uw inloggegevens in. Zet ook het vinkje “Clone git repositories using SSH” aan. Klik daarna op OK. U bent nu klaar met het configureren van uw laptop. 

## Openen van een bestaand project
Om een niet eerder geopend project in te laden (ookwel: *clonen*) klikt u in het startscherm van Webstorm op `Check out from version control ->  GitHub`. Selecteer het gewenste project en kies een locatie waar u de projectbestanden op uw harde schijf wilt bewaren. Klik daarna op `Clone`. In het vervolg kunt u dit project direct openen vanaf het startscherm van Webstorm.